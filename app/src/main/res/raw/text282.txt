Сиырдың зекеті
	Сиырдың нисап мөлшері – 30 дедік. Пайғамбарымыз (с.а.у.) «Әрбір отыз сиыр үшін бір таби немесе бір табиа (бір жасар тана), әр қырық сиыр үшін бір мусин немесе бір мусинна (екі жасар құнажын) зекет беріледі»<sup>1</sup> – деп бұйырған. Яғни, әрбір отыз сиыр үшін бір жастағы бір тана, әрбір қырық сиыр үшін екі жасар бір құнажын беріледі. Мысалға, 120 сиыры бар адам қаласа, бір жасар төрт тана бере алатыны сияқты екі жасар үш құнажын бере алады. Өйткені, 120 санында төрт – 30 саны, үш – 40 саны бар. 
		   Сиыр 
	НИСАП МӨЛШЕРІ ПАРЫЗ БОЛҒАН МӨЛШЕР 
	30 	      Бір жасар тана 
	40 	      Екі жасар сиыр 
	60 	      Бір жасар 2 тана 
	70 	      Бір жасар 1 тана, екі жасар 1 сиыр 
	80 	      Екі жасар 2 сиыр 	
	90 	      Бір жасар 3 тана 
	100 	      Бір жасар 2 тана, екі жасар 1 сиыр 
	120 	      Екі жасар 3 сиыр немесе бір жасар 4 тана 

_______________
1 Тирмизи, Зекет,5/622.