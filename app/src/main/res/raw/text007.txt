Әжетхана әдебі
	Әжетханаға кірерде Пайғамбарымыздың мына дұғасы оқылады: 
	أللَّهُمَّ إنِّي أعُوذُ بِكَ مِنَ الْخُبْثِ وَالْخَبَائِثِ	
	«Аллаһумма инни ә’узу бика минал-хубси уал-хабаис» «Аллаһым, ластықтан және лас нәрселерден саған сиынамын». 
	Бұдан кейін ішке кірерде – сол аяқпен, шығарда – оң аяқпен шығу. Дәрет сындырған адам сол қолын пайдалану керек. Пайғамбарымыз оң қолмен алуға тыйым салған<sup>1</sup>. Сыртқа шыққан кезде: 
	ألْحَمْدُ لَّهِلِ الَّذِي أذْهَبَ عَنِّي الاَذَي وَ عَافَاني 
	«Әлхамду лилләһил-ләзи әзһәбә ‘анниләзә уә ‘аафани», «Қиындықтан арылтып, жеңілдік берген Аллаһқа шүкір» дұғасы оқылады. 
	Ел жүретін жерге дәрет сындыру дұрыс емес. Пайғамбарымыз: «Кімде-кім мұсылмандардың жүрген жолына дәрет сындырса, Аллаһ пен періштелер және барлық адамдар оған лағынет етсін»<sup>2</sup> – деп қатты ескерткен. Басқа хадисте былай айтылады: «Үш нәрседен сақтаныңдар: Су қайнары, жол ортасы және көлеңке. Мұндай жерлерге дәрет сындырмаңдар»<sup>3</sup>. Аллаһ Елшісі осылайша тазалыққа қатты маңыз берген. 
	Әжетханада Құран оқымау, сөйлемеу керек. Құбылаға қарап немесе арқасын беріп отыруға болмайды<sup>4</sup>. 

_______________
1 Бухари, Уду´, 1,11.
2 Мәжмәу´з-Зәуәид, І.204.
3 Муслим, Таһарат, 68.
4 Әбу Дәәуд, Таһарат, 6.