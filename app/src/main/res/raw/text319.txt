2. Киімге байланысты тыйымдар:
	• Тігілген киім кию. Тігілген киімдерді суықта иыққа жабуға немесе денеге жабуға болады. Бірақ жапқан уақытта қолын киіп, түймелерін түймелеуге болмайды. 
	Изар мен риданың<sup>1</sup> шеттерін сөгітіліп кетпеу үшін тігуге, жыртығын жамауға рұқсат. Ақша салу үшін тігілген арнайы қапшық, белдік сияқты нәрселерді, ыстықтан қорғану үшін тігілген қолшатырды қолдануға болады. 
	• Басты немесе бетті жабу. Тақия кию, сәлде орау, т.б. 
	• Қолғап, шұлық кию 
	Киімге байланысты тыйымдар тек қана еркектер үшін. Әйелдер әдеттегідей киінеді. 

_______________
1 Изар – белден төмен қарай, рида – белден жоғары қарай жабатын сүлгі немесе мата. Бұлардың түсі ақ және жаңа болғаны жөн.