8. Қаржылары бітіп, жолда қалғандар
	Бұларға негізгі тұрғылықты жерлерінде ақшалары барлар жатады, яғни, бай болса да оларға зекет беріледі (қажылар, ілім ізденушілер, т.б. сияқты). 

	Бір адамның зекеті осы сегіз топтың барлығына берілуі шарт па? 
	Ханафи мәзһабындағы ғалымдардың көпшілік пікіріне сүйенсек, зекет есесін сегіз топтың барлығына бірден беру шарт емес. Яғни, осы сегіз топтың біреуіне ғана берілсе де, зекет ғибадаты орындалады. 

	Зекеттің бәрін бір адамға түгелдей беруге бола ма? 
	Ханафи және Шафиғи мәзһабында бір адам зекетін толық немесе бірнеша адам зекеттерін жинап бір пақырға яки міскінге берулеріне болады. Бірақ бір адамға нисап мөлшерінде немесе нисап мөлшерінен артық беру – мәкрүһ. 
	Егер зекет есесі бірнеше адамға бөлініп берілген жағдайда әрқайсысына өте аз үлес тисе, берілген адамдардың ешқайсысына татымайтындай болса біреуіне ғана берген жөн. 

	Күйеуі – әйеліне, әйелі – күйеуіне малдарының зекеттерін бере ала ма? 
	Әйелдің нәпақасын қамтамасыз ету – күйеуінің міндеті. Күйеуі пақыр әйеліне малының зекетін бере алмайды. Имам Әбу Ханифа хазіреттің пікіріне сүйенсек, бай әйел малының зекетін мұқтаж күйеуіне бере алмайды. Ал, Имам Әбу Юсуп және Имам Мұхаммедтің пікіріне сүйенсек, беруіне болады. 
	Қайын ата және қайын ана – күйеу балаларына, күйеу балалары – қайын аталары мен қайын 
	
	Әкесінің мұқтаж туған-туыс, бауырларына, нағашыларына және өзінің бауырларына малдарының зекетін беруге бола ма? 
	Өзінің зекетін аталмыш адамдар кедей болып жатса, беруге болады. Тіпті мұқтаж аталмыш туыстарға зекет берудің абзал екенін Пайғамбарымыз (с.а.у.) бір хадисінде: «Кедейлерге берілген садақа – бір садақа, ал, туыстарға берілген садақа – екі садақа. Біреуі – садақа. Екіншісі – туыстарға жасалған жақсылық»<sup>1</sup>, – деп білдіреді. 

	Байға зекет малынан жеуге рұқсат па?
	Байға зекет алуға болмайды, бірақ кедейге берілген зекет малынан жеуіне болады. Мысалға, кедей адамға зекет беріліп, кедей де берілген зекетті бай көршісіне жегізсе, немесе сыйласа, сыйды алуына болады. Пайғамбарымыз (с.а.у.) бұл турасында былай деді: « Бес кісіден басқа, бай кісіге – садақа адал емес. Олар мыналар: 
	1 – Аллаһ жолында соғысқа шыққан 
	2 – Садақаны (зекетті) жинауға тағайындалған 
	3 – Қарызданған 
	4 – Садақа малын өзінің ақшасымен сатып алған 
	5 – Кедей көршісі өзіне берілген садақадан бай көршісіне сыйласа». 

_______________
1 Тирмизи, Зекет,26; Насаи, Зекет,82; Ибн Мажә, Зекет, 28.