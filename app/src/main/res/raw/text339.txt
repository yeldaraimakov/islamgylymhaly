Уақфаның дұрыс орындалуының шарттары 
	1. Қажылық жасау ниетімен ихрамды болу 
	2. Арафат уақфасын жасаған болу 
	3. Уақфаны Муздәлифә аумағында жасау. «Ма’шарХарам» жақта жасау – сүннет. 
	4. Құрбан айт күні таңның атуынан бастап, күннің шығуына дейінгі уақытта жасау. Кімде-кім таң атпастан кетіп қалып, қайтып Муздәлифәға келмесе уақфасы дұрыс болмайды. Бұл – Ханафи мәзһабында. Ал Шафиғи, Ханбали мәзһабтарында уақфаның уақыты түннің екінші жартысынан басталады. Бұл мәзһабтарда таңның атуымен уақфа уақыты шығып, таң атқаннан кейін жасалған уақфа дұрыс болмайды. 
	Түнді Муздәлифә аумағында өткізіп, таң намазын ертерек оқып, намаздан кейін тәкбір, зікір айтып, дұға жасап, уақфаны жарық болғанға дейін жалғастырып, күн шықпастан Минаға қарай бет алу – сүннет. 