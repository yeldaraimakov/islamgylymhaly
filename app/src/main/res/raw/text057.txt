Ақшам намазы
	Ақшам (намазшам) намазының уақыты – күннің толық батуымен басталып, шапақтың жоғалуымен аяқталады. Әбу Ханифа бойынша, шапақ – ақшам уақытында батыстың көкжиегіндегі қызылдан кейінгі бозамық. Әбу Юсуп, Имам Мұхаммед және Ханафилардан басқа үш мәзһаб пен Әбу Ханифадан риуаят етілген басқа бір риуаят бойынша шапақ – көкжиекте пайда болған қызамық. Осы қызыл кеткен кезде ақшам намазының уақыты шығады. Бұған ибн Омар анықтама береді: «Шапақ – көкжиектегі қызамық»<sup>1</sup>. Ханафиларда фәтуаға негізделген көзқарас – Әбу Юсуп пен Имам Мұхаммедтің көзқарасы. 

_______________
1 Х. Дөндерен, 200.