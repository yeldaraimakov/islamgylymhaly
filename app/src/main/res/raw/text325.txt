Арафа күні және Арафатта тұрудың сүннеттері 
	• Арафа күні күн шыққаннан кейін Арафат жаққа қарай бет алу 
	• Намира мешітінде түскі намаздан бұрын Имамның екі хұтба оқуы 
	• Аузы берік болмау (ораза тұтпау) 
	• Күн тал түстен ауғаннан кейін мүмкіндік болса, ғұсыл құйыну 
	• Арафатта тұруға бар ықыласпен дайын болу 
	• Бесін және намаздыгер намаздарын бесін уақытында бірге қосып оқу. Намаздың осылай бесін уақытында біріктіріліп оқылуын «жамғу – тақдим» деп атайды. 
	• Бұл намаздардан кейін дереу уақфа жасау 
	• Уақфа жасаған уақытта дәретті болу 
	• Уақфаны «Жәбәлул-рахмә» деген төбенің қара тастарында жасау 
	• Уақфа жасаған уақытта құбыла жаққа бет бұрып, түрегеп тұру 
	• Арафатта бар ықыласпен өзі үшін, әке-шешесі және жалпы мұсылман бауырлары үшін дұға жасау, тілек тілеу. Өйткені Пайғамбарымыз (с.а.у.): «Дұғалардың ең қайырлысы – Арафа күні жасалған дұға»<sup>1</sup>, – деп бұйырған. 
	• Күні бойы тәлбия, тәкбір, зікір, тәсбих, салауат айтып, күнәларына кешірім тілеу 
	• Арафаттағы жолдарда уақфа жасамау 
	• Күн батқаннан кейін Арафаттан баяу жүріспен түсу 

_______________
1 Жамиғу-сағир, 3/471.