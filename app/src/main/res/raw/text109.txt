Төрт рәкатты намаздың үшінші рәкатына үлгерген жағдайда... 
	Төрт рәкатты намаздың үшінші рәкатында имамға ұйыған адам имам соңғы отырысқа отырған уақытта тек қана «әт-тәхият» дұғасын оқиды. Имам сәлем бергеннен кейін тұрып, «субханака» дұғасы мен «ә’узу мен бисмиллаһты» және «Фатиха» мен қосымша сүре оқып, рүкүғ, сәжде жасап қайта тұрады. Бисмиллаһтан кейін «Фатиха» және қосымша сүре оқып, рүкүғ, сәждеге барып, соңғы отырысқа отырып, «әт-тәхият», «салауат», «раббана әтина» дұғаларын толық оқып, сәлем беріп, намазын аяқтайды. 