Қажылық сүннеттері
	Қажылықтың парыздары, уәжіптері сияқты сүннеттері де бар. Сүннеттерді орындау – үлкен сауапты іс. Ал, себепсіз орындамау – мәкрүһ. Бірақ істелмеген жағдайда жаза талап етілмейді. Қажылық ғибадатының қалай атқарылатынын Пайғамбарымыз (с.а.у.) іс жүзінде көрсеткен және «Қажылық мәнасиктерін<sup>1</sup> менен үйреніңдер, менің істегенім сияқты істеңдер»<sup>2</sup>, – деп бұйырған. Міне, сондықтан кәміл қажылық сүннеттердің де қалдырылмай толық орындалуы арқылы жүзеге аспақ. Қажылықтың сүннеттері «негізгі сүннеттер» және «тармақ сүннеттер» болып екіге бөлінеді. Тармақ сүннеттер қажылықтың парыздары мен уәжіптеріне байланысты болғандықтан, қажылықтың парыздары мен уәжіптерімен бірге қарастырылды. Қазір қажылықтың негізгі сүннеттерін ғана жазамыз. 

_______________
1 Қажылықтың арнайы амалдары.
2 Муслим, 2/943.