Һәди құрбандары екіге бөлінеді: уәжіп және нәпіл 
	а) Нәпіл құрбан 
	Қажылық немесе умра ғибадатын орындаушылардың мойындарына уәжіп болмаса да, сауап үшін шалатын құрбанына «нәпіл құрбан» делінеді. Тек қана Ифрад қажылығын немесе умра ғибадатын орындаушылардың нәпіл құрбан шалулары – мұстахап. 
	б) Уәжіп құрбан 
	1. Тәматтуғ және қиран һәдиі – Тәматтуғ және қиран қажылығын орындағандардың бір жылда қажылық айларында умра және қажылықты бірге орындағандары үшін шүкір ретінде шалатын уәжіп құрбан. 
	2. Жаза һәдиі – Қажылық және умраның уәжіптерінің біреуінің орындалмай қалуы немесе белгіленген уақытында орындалмауы, ихрам және Харам аумағының тыйымдарын бұзу салдарынан кәффарат ретінде шалынатын уәжіп құрбан. 
	3. Ихсар һәдиі – Қажылық немесе умраға ниет етіп, ихрамға кіргеннен кейін әр түрлі бөгеттерге байланысты Қағбаны тауап және Арафатта уақфа жасай алмайтын адамдардың ихрамнан шығу үшін шалатын уәжіп құрбан. 
	4. Нәзір һәдиі – Харам аумағында шалынуы үшін сөз берілген уәжіп құрбан. 