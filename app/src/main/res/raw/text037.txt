Тәйәммүмнің себептері
	Су таба алмаған немесе жеткілікті су болмаған кезде, судың жолында қауіп бар кезде, судың бір милден (1848м) алыста немесе судың қымбаттығынан я болмаса сатып алар ақшасы болмаған жағдайларда тәйәммүм алынады. Бірақ егер су бар екенін ұмытып тәйәммүммен намаз оқып, біткеннен кейін есіне түссе, Имам Ағзам мен Имам Мұхаммед бойынша қаза етпейді. Бірақ намазда есіне түссе, намазын бұзып, сумен қайта дәрет алып оқиды<sup>1</sup>. 
	Суды пайдалануға шамасы жетпеу. Қапаста қалу, жабайы аңдардан, ұрлықтан қорқу, т.б. себептермен суды пайдалана алмаған адам тәйәммүм алады. 
	Суды пайдаланса, ауруға шалдығуынан яки науқасының қозатынынан қорыққан адам тәйәммүм алады. 
	Судың аса қатты суық болуы. Суды пайдалану мүшеге қатты зиян немесе ауруға шалдықтыратын жағдайда тәйәммүм алады. 

_______________
1 Ниса, 4/43.