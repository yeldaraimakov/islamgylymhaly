Нәпіл намаз оқудың мәкрүһ уақыты
	Таң атқан уақытта сол таң намазының сүннетінен басқа ешқандай нәпіл намазы оқылмайды. Хадисте: «Бамдат намазынан бұрын және бамдат намазы кірген кезде, бамдат намазының екі рәкат сүннетінен басқа намаз жоқ»<sup>1</sup> – делінген. 
	Бамдат (таң) намазын оқығаннан кейін күн шыққанға дейін; 
	Намаздыгер намазын оқығаннан кейін күн батқанға дейін; 
	Ақшам намазының парызынан бұрын; 
	Айт намаздарынан бұрын үйде де, мешітте де; 
	Айт намазынан кейін мешітте; 
	Арафат пен Муздәлифәда қосып оқыған екі намаздың арасында; 
	Парыз намазының уақыты бітуге шақ қалғанда; 
	Парызға тұрып, тәкбір (қамат) айтылып жатқанда оқуға болмайды. Ал таң намазының сүннеті бұлардан тыс. Яғни, басқа сүннеттерден қарағанда бұл сүннет әлдеқайда маңызды болғаны үшін оқылуға тиіс. Аллаһ Елшісі былай дейді: «Бамдат (таң) намазының екі рәкат сүннеті дүние мен оның ішіндегі барлық нәрседен артық»<sup>2</sup> – делінген. 
	Жұма күні имам мінберге шығып хұтба оқып, жұма намазы біткенге дейін нәпіл намаз оқуға болмайды. Хадисте: «Жұма күні имам хұтба оқып жатқанда, мұсылман адам жанындағы адамға тіпті «тыныш» дегенінің өзі қателік»<sup>3</sup> – делінген. 

_______________
1 Ханбәл, II, 104.
2 Муслим, Мусафирин, 96-97.
3 Бухари, Жум, а, 36; Муслим, Жум, а, 12.