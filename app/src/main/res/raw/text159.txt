Қателік сәждесі қалай жасалады?
	Бұл сәждені жасайтын адам соңғы отырыста әттахиятты оқығаннан кейін екі жаққа сәлем беріп, қайта «Аллаһу әкбар» деп, екі рет сәждеге барып, қайта отырады. Одан кейін әрі қарай қайтадан «әт-тахият» дұғасын, салауат, «Рәббәнә әәтина» дұғасын оқып, екі жаққа сәлем береді. Егер Имам қателессе, тек қана бір жағына сәлем беріп, екі сәжде жасайды. Екі жаққа сәлем беретін болса, жамағат намаз бітті деп ойлап қалып, тұрып кетуі ықтимал. 
	Пайғамбарымыз (с.а.у.) былай дейді: «Кімде-кім намазда шүбәланса, дұрысы қайсысы екенін ойлап, намазын қанағаттанған ойына қарай толықтырсын. Сосын сәлем берсін де, қателік сәждесін жасасын, яғни жаңылғаны үшін екі сәжде жасасын»<sup>1</sup>. Басқа бір хадисте: «Кімде-кім намазын төрт рәкат па, әлде үш рәкат па оқығанына шүбәланса, шүбәсін тастап, анық білгенімен намазын толықтырсын. Соңғы сәлемді бермей екі сәжде жасасын. Егер бес рәкат оқыса, сәжделер намазына шапағатшы болмақ. Ал егер намазын толық оқыған болса, сәжделер шайтанның алыстауына себеп болады»<sup>2</sup>. 

_______________
1 Бухари, Салат, 31.
2 Бухари, Сәһу, 6-7.