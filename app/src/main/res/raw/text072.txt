1. Ифтитах (бастау, ашу) тәкбірі
	Ифтитах – бастау, жабық нәрсені ашу, ену деген мағынаға саяды. Әрі «тахрим тәкбірі» деп те аталады. Ифтитах тәкбірі – намазға бастарда алынатын тәкбір. Яғни, тіке тұрып, «Аллаһу әкбар» сөзін айтып, құлақ қағу. Түрегеп тұра алмаған кісі отырып тәкбір айта алады. Имамның жамағат естуі үшін тәкбірді жариялап айтуы – мұстахап. Бұл жайлы аят: «Раббыңды ұлықта»<sup>1</sup>. Хадис: «Намаздың кілті – тазалық, тахримасы – тәкбір»<sup>2</sup>. Басқа бір хадисте: «Дәретті толық алып, содан кейін құбылаға қарап, «Аллаһу әкбар» демейінше, Аллаһ ол пенденің намазын қабыл етпейді»<sup>3</sup> – делінген. 
	Тәкбір ниеттен кейін алынып, имамның тәкбірінен кейін алынуы қажет-дүр. 

_______________
1 Мүдәссір, 74/3.
2 Тирмизи, Мауақит, 62.
3 Әбу Дәәуд, Салат, 144.