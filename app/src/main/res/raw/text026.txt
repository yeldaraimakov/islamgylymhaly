Дәрет мәкрүһтері
	1. Дәрет алған кезде өлшемнен тыс артық су пайдалану. Өйткені, Пайғамбарымыз (с.а.у.) дәрет алып жатып суды ысырап еткен адамға «өзеннің жағасында алсаң да, суды ысырап етпе» деп ескерткен. 
	2. Суды бетке немесе басқа мүшелерге шашыратып жуу. Бұл әдепсіздікке жатады. 
	3. Дәрет алу кезінде орынсыз сөйлеу. 
	4. Лас жерде дәрет алу. 
	5. Мұқтаж болмаса да басқалардан жәрдем сұрап, дәрет алуға су құйдыру. 
	6. Аузы берік адамның мадмада мен истиншақта әсірелік жасауы. Мұнда тамаққа су кету қаупі бар. 