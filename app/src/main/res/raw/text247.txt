2. Нисап көлеміне жететін немесе одан да көп байлыққа ие болу 
	Зекеттің парыз болуы үшін күнделікті тіршілікте қолданылатын негізгі қажеттер мен қарыздардан тыс, нисап көлеміне жететін байлыққа ие болуы керек. Нисап дегеніміз – зекетті парыз ететін белгілі байлық мөлшері. 
	
	Зекеті берілетін байлықтың түрлері мен зекет беруді парыз ететін нисап көлемі 
	1. Алтында: жиырма динар, яғни, 85 грамм 
	2. Күмісте: екі жүз дирһам, яғни, 595 грамм 
	3. Түйеде: бес 
	4. Сиырда: отыз 
	5. Қой мен ешкіде: қырық 
	6. Сауда заттарында: 85 грамм алтын немесе 595 грамм күмістің құнына тең болса. 
	7. Ақшада: 85 грамм алтын немесе 595 грамм күмістің құнына тең болса 
	8. Бау-бақша және егіс өнімдері 

	Күнделікті тіршілікте қолданылатын негізгі қажеттерге нелер жатады? 
	1. Тұратын үйі, үй жиһаздары мен аспаптары; 
	2. Ғылым адамдарының кітаптары мен өнер адамдарының аспаптары; 
	3. Өзі және әйелі, балаларына жететен бір айлық (басқа бір риуаятта бір жылдық) азық-түліктері; 
	4. Өзі және отбасының киетін киімдері; 
	5. Дәрі-дәрмектер. Дінімізде денсаулықты сақтау парыз саналғандықтан отбасыға күтімге міндетті адамдарға қажетті дәрі-дәрмек, емхана қаржылары негізгі қажеттіліктерге саналып, олардан зекет алынбайды 
	6. Егістікпен шаруашылықпен айналысатын адамдардың трактор, комбайн сияқты құралдары мен аспаптарынан зекет алынбайды. Бірақ бұл құралдармен басқаларға жұмыс істеп, ақша табатын болса, тапқан ақшадан зекет алынады. 

