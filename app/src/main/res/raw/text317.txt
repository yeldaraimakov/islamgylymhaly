3. Әфақ аумағы
	Харам және Хил аумақтарының сыртындағы аумақтар – Әфақ аумағы. Әфақ аумағынан Харам аумағына немесе Меккеге келетіндердің ихрамсыз өтулеріне болмайтын бес жерді Пайғамбарымыз (с.а.у.) миқат ретінде белгілеген. 
	Бұл бес миқат: 
	1. Мәдина жағымен баратындар үшін – «Зулхулайфә», Мәдина қаласына 10 км жақын. Қазір бұл жер – «Әбәр Али» деп аталады (Қазақстандықтар көбінесе осы жерден ихрамға кіреді). 
	2. Мысыр және Сирия тарапынан баратындар үшін – «Жухфа», Меккеден 187 км ұзақ. 
	3. Нәжд және Кувуейт тарапымен баратындар үшін – «Қарнул-Маназил», Меккеден 96 км ұзақ. 
	4. Йемен жағымен баратындар үшін – «Иаламлам», Меккеден 54 км ұзақ. 
	5. Ирак жағымен баратындар үшін – «Зәтул-ғирқ», Меккеден 94 км ұзақ. 
	Пайғамбарымыз (с.а.у.) өзінің хадистерінде осы жерлерді миқат ретінде тағайындаған<sup>1</sup>. Міне, сондықтан қажылыққа немесе умраға баратын адам бұл жерлердің қайсысынан өтсе, сол жерден ихрамсыз өтуге болмайды. Өйткені, Пайғамбарымыз (с.а.у.): «Ешкім миқаттан ихрамсыз өтпесін», – деп бұйырған. Бұл жерлерге жетпес бұрын ихрамға кіріп алуға да болады. 
	Сырттан қажылық және умра үшін келгендер миқаттан ихрамсыз өтіп кеткен жағдайда, құрбан шалады немесе кері қайтып, миқатта ихрамға кіреді. 

_______________
1 Бухари, 1/206.